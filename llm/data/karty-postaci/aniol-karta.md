# TWORZENIE ANIOŁA

Aby stworzyć swojego anioła, wybierz imię, wygląd, cechy, ruchy oraz sprzęt.

## OPIS POSTACI

Leżysz w piachu Świata Apokalipsy, z flakami na wierzchu. O czyją pomoc się modlisz? Bogów? Dawno odeszli.
Twoich przyjaciół? To same dupki, inaczej nie leżałbyś teraz tutaj.
A może chcesz do mamusi? Jest kochana, ale nie wpakuje ci flaków z powrotem do brzucha. Modlisz się o kogoś, obojętnie kogo, z igłą, nitką
i sześciopakiem morfiny. A kiedy wreszcie się zjawi, zdaje się być aniołem.

## IMIĘ

Wybierz jedno z poniższych imion:

- Dou
- Bon
- Abe
- Boo
- T
- Kal
- Bai
- Char
- Jav
- Ruth
- Wei
- Jay
- Nee
- Kim
- Lan
- Di
- Dez
- Doc
- Rdzeń
- Wózek
- Buzz
- Klucz
- Gabe
- Biz
- Bish
- Lina
- Cal
- Chwyt
- Kręgarz

## WYGLĄD

Wybierz jedną opcję z każdej kategorii:

- Płeć: Mężczyzna, kobieta, dwuznaczny, transgresywny lub niejawny.
- Ubiór: roboczy, codzienny plus roboczy, łachmany plus roboczy.
- Twarz: przyjazna, kwadratowa, surowa, wychudzona, ładna, radosna.
- Oczy: rozbiegane, surowe, zatroskane, bystre, śmiejące się, szczere.
- Ciało: krępe, tęgie, chude, potężne, smukłe, krzepkie.

## CECHY

Wybierz jeden zestaw cech:

- Spokój+1 Hart=0 Urok+1 Spryt+2 Dziw−1
- Spokój+1 Hart+1 Urok=0 Spryt+2 Dziw−1
- Spokój−1 Hart+1 Urok=0 Spryt+2 Dziw+1
- Spokój+2 Hart=0 Urok−1 Spryt+2 Dziw−1

## RUCHY

Dostajesz wszystkie podstawowe ruchy.

### RUCHY ANIOŁA

Wybierz dwa ruchy anioła:

#### Szósty zmysł

Gdy otwierasz swój mózg na psychiczny wir, rzuć+spryt zamiast rzucać+dziw.

#### Własna klinika

Posiadasz własny szpital, warsztat wyposażony w aparaturę do podtrzymywania życia, laboratorium chemiczne oraz dwuosobowy personel (ekipa) (Shigusa i Mox, pasuje?). W klinice możesz pracować nad pacjentami tak, jak Technik pracuje nad technologią (por.).

#### Zawodowe współczucie

Gdy pomagasz komuś, kto wykonuje rzut, możesz rzucić+spryt zamiast rzucać+Hx.

#### Anioł bitwy

Kiedy opiekujesz się ludźmi i nie walczysz, dostajesz +1pancerza.

#### Uzdrawiający dotyk

Gdy nakładasz ręce na ciało rannej osoby i otwierasz na nią swój mózg, rzuć+dziw. Na 10+ leczysz 1 segment. Na 7–9 również leczysz 1 segment, ale działasz pod presją ze strony mózgu swojego pacjenta. W przypadku porażki: po pierwsze, nie leczysz tej osoby. Po drugie, otwierasz swój mózg i mózg pacjenta na działanie psychicznego wiru, bez żadnego przygotowania ani ochrony. Dla twojej postaci oraz dla pacjenta (jeśli jest to postać innego gracza) liczy się to jak porażka w rzucie na otwarcie mózgu. Jeśli pacjentem jest postać MC, to MC decyduje, co się z nią stanie.

#### Naznaczony przez śmierć

Jeśli pacjent będący pod twoją opieką umrze, dostajesz +1dziw (max. +3).

## SPRZĘT

Dostajesz:

- apteczkę anioła
- 1 małą, praktyczną broń
- różności warte 1-barter
- ubranie odpowiadające twojemu wyglądowi; możesz zdecydować, czy w jego skład wchodzi również odzież o wartości 1-pancerza (ty ustalasz szczegóły)

Mała, praktyczna broń (wybierz 1):

- rewolwer kalibru .38 (2-rany, bliski, przeładowanie, głośny)
- 9mm (2-rany, bliski, głośny)
- duży nóż (2-rany, ramię)
- obrzyn (3-rany, bliski, przeładowanie, jatka)
- paralizator (o-rana, ramię, przeładowanie)
